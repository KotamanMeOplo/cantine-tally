# Βοηθός ΚΨΜ
### Ένα εργαλείο το οποίο θα σας σώσει χρόνο στις καταμετρήσεις αλλά και στις χρεώσεις.

Οι καταμετρήσεις είναι κάτι το οποίο ο κάθε ΚΨΜτζης θα χρειαστεί να εκτελέσει πάμπολλες φορές κατά την όλη διάρκεια της θητείας του. Η παρούσα εφαρμογή δημιουργήθηκε με σκοπό την μείωση του χρόνου και του κόπου που αναλώνονται κατά την εκτέλεση μιας καταμέτρησης.

## Set Up

Το μόνο βήμα που πρέπει να εκτελεστεί προτού αρχίσετε να χρησιμοποιείτε τον Βοηθό είναι να καταγράψετε τα άτομα που χρωστάνε(Χρεώστες) και τα προϊόντα που υπάρχουν στο ΚΨΜ μαζί με τις τιμές πώλησης και αγοράς τους. Αυτό μπορείτε να το κάνετε στις 2 σελίδες υπό την πινακίδα Set Up.

## Καταμέτρηση

+ __Προϊόντα:__ Εισάγετε τα προϊόντα και την ποσότητα τους και ο Βοηθός θα υπολογίσει αυτόματα το συνολικό ποσό.
+ __Χρωστούμενα:__ Εισάγετε το ποσό το οποίο χρωστά ο κάθε Χρεώστης και ο Βοηθός θα υπολογίσει αυτόματα το συνολικό Χρέος.
+ __Ταμείο:__ Εισάγετε το ποσό που περιέχει το ταμείο σας ανά μονάδα μέτρησης (Μετρητά, 2 ευρώ, 1 ευρώ, 50 σεντ, 20 σεντ, 10 σεντ, 5 σεντ, 2 σεντ και 1 σεντ).
+ __Αποτέλεσμα:__ Το αποτέλεσμα τις καταμέτρησης. Ο βοηθός θα σας παρουσιάσει το Γενικό Σύνολο όπως επίσης και καθένα από τα παραπάνω παραρτήματα αναλυτικά και μαζί με τα σύνολα τους.
+ __Κατανομή Pareto:__ Τα χρωστούμενα σε κατανομή Pareto ή αλλιώς κατανομή 80/20. Ο νόμος 80/20 αναφέρει πως το περίπου 80% των αποτελεσμάτων προέρχεται από το περίπου 20% των προσπαθειών μας, δηλαδή σε κάθε κατάσταση οι ζωτικοί παράγοντες είναι 20%, ενώ οι επουσιώδεις 80%. Για παράδειγμα, το 80% των κερδών μια επιχείρησης προέρχεται από το 20% των πελατών της ή σ'αυτήν την περίπτωση το 80% από τα χρωστούμενα προέρχεται από το 20% των χρεωστών.

## Χρέωση

Απλώς εισάγετε τα προϊόντα που χρεώνεστε μαζί με την ποσότητα τους. Ο Βοηθός και πάλι θα υπολογίσει το Συνολικό κόστος.

## Δεδομένα
Έχετε εισάγει ήδη όλα τα προϊόντα και χρεώστες του ΚΨΜ σας και ένας άλλος ΚΨΜτζης αρχίζει να χρησιμοποιεί τον βοηθό, μπορείτε να στείλετε τα κατάλληλα δεδομένα στον νέο ΚΨΜτζη έτσι ώστε να αποκτήσει και αυτός τα προϊόντα και χρεώστες που έχετε εισάγει στον βοηθό σας. Σε αυτήν την σελίδα μπορείτε να εισάγετε τα δεδομένα που σας έστειλε κάποιος όπως επίσης μπορείτε και να τα αντιγράψετε από εδώ για να τα στείλετε σε κάποιον.